# Oversetting av ANO-data fra NiN 2.3 til NiN 3.0

Formålet med dette konkrete arbeidet har vært å utvikle, dokumentere og anvende en metodikk for oversetting av naturtypedata i ANO fra NiN versjon 2.3 til NiN versjon 3.0. 

ANO-data oversettes fra NiN 2.3 hovedtype og kartleggingsenhet 1:5000 til NiN 3.0 hovedtype, kartleggingsenhet 1:20 000 og kartleggingsenhet 1:5000. I tillegg er beskrivelsesvariablene fra NiN 2.3 oversatt til NiN 3.0. For å oversette dataene brukes Vedlegg 6 (naturtyper) og Vedlegg 9 (beskrivelsesvariabler) i Halvorsen (2025).

Naturtypene oversettes i tre steg: 1) NiN 2.3 oversettes til NiN 2.3 grunntyper. 2) NiN 2.3 grunntyper oversettes til NiN 3.0 grunntyper. 3) NiN 3.0 grunntyper oversettes til NiN 3.0 hovedtyper, kartleggingsenhet 1:20 000 og kartleggingsenhet 1:5000. Videre gjøres det en manuell oversettelse av de typene som ikke hadde et 1:1 forhold mellom NiN 2.3 og NiN 3.0.

Alle avgjørelser tatt underveis i prosessen er dokumentert og forklart i R-skriptformat.

# Referanser

-   Halvorsen, R. 2025. Oversettelse mellom natursystem-typesystemene i NiN (Natur i Norge) versjonene 2.0 (2015), 2.1 (2016), 2.3 (2021) og 3.0 (2023). ‒ Natur i Norge Systemdokumentasjon 2: 1-232.
